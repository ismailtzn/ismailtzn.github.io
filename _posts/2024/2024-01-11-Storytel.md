---
title: Storytel
date: 2024-01-11 21:00:00 +0300
categories: [Entertainment, App]
tags: [app, books]     # TAG names should always be lowercase
image:
  path: /assets/img/entertainment/storytel/Storytel_reklam_degil.jpg
  alt: Bu bir reklam değildir!
---

Bu yazımda sizlere yaklaşık 2 yıldır kullandığım `Storytel` uygulamasından bahsetmek istiyorum. Öncelikle şunu hemen belirteyim, hiçbir şekilde reklam almadım ve bu yazımdan maddi bir kazancım yok. 2 yıldır eşimle birlikte kullanmaya başladığım bu uygulama sayesinde 40'un üstünde kitap dinledim. Ve bunu yaparken de çoğunluka *oturayım da bir kitap dinleyeyim* demedim. Onun yerine işe giderken, şehirler arası yolculuklarımda ya da angarya bir işle uğraşırken bu kitapları dinledim. Belki okumak için zaman bulmakta zorlanacağım fikirleri bu sayede kolayca erişip üstünde düşünme imkanım oldu. Kimi kitapları zaten okumuş olmama rağmen seslendiren kişinin hatrına tekrar dinledim. Seslendirme sanatçılarının sesleri ile kitap dinlemek gerçekten bambaşka bir keyif veriyor. Hatta sizlere dinlediğim kitaplardan birkaç tanesini de önereyim.

* [_Outliers_](https://www.storytel.com/tr/books/outliers-çizginin-dışındakiler-bazı-insanlar-neden-daha-başarılı-olur-1352618)

![Outliers](/assets/img/entertainment/storytel/outliers.jpeg){: w="300"}

Barış Özcan'ın seslendirmesiyle harika bir kitap. Bazı insanların neden başarılı olduğunu incelemiş yazar. Kültür, fırsatları değerlendirme, doğru zamanda doğru yerde olman gibi etkenlerin başarının üzerindeki etkilerini incelemiş.

* [_Havan Çiftliği_](https://www.storytel.com/tr/books/hayvan-çiftliği-1119494)

![Hayvan Çiftliği](/assets/img/entertainment/storytel/hayvan_ciftligi.jpeg){: w="300"}

George Orwell'in yazdığı peri masalı. Gerçekten hiciv ve hayatı inceleme konusunda gayet başarılı bir yazarın öyküsü. Okan Bayülgen'in sesi ile dinlemek çok keyifli. Kitabı okumuş olmama rağmen bir de dinleyim demiştim.

* [_Savaşçı_](https://www.storytel.com/tr/books/savaşçı-1029823)

![Savaşçı](/assets/img/entertainment/storytel/savasci.jpeg){: w="300"}

Doğan Cüceloğlu hocanın yazdığı güzel kitaplardan. Düşünme tarzınızı değiştirip daha iyi bir insan olma yolunda fikir kapıları açıyor.

* [_Dedemin Bakkalı_](https://www.storytel.com/tr/books/dedemin-bakkalı-941857)

![Dedemin Bakkalı](/assets/img/entertainment/storytel/dedemin_bakkali.jpeg){: w="300"}

Çocuk kitabı deyip geçmeyin. Gerçekten çok ince düşünülmüş bir kitap. Dinlerken eğlendiğim kadar öğrendim de. Bu arada eğer Ankara'ya yolunuz düşerse Şermin Hanım'ın açtığı kelime müzesini de ziyaret edin derim, kelimenin de müzesi olabiliyormuş. 
