---
title: About
icon: fas fa-info-circle
order: 4
---

# İsmail kimdir, ve burası neresi?

### TLDR

> *İsmail bir insandır, burası da onun blog sayfasıdır.*

---
&nbsp;&nbsp;&nbsp;&nbsp; Hoşgeldin gezgin! Sana kendimi tanıtayım. Adım İsmail Tüzün. Ailesini, öğrenmeyi, kurcalamayı ve uygulamayı seven bir bilgisayar mühendisiyim. Ankarada ikamet ediyorum. Tanımadığım, nasıl tepki vereceğini bilmediğim insanlarla havadan sudan konuşmak konusunda biraz beceriksiz olduğumu düşünüyorum. Ama insanlarla paylaşmayı seviyorum. Blog yazmak bence her insanın (özellikle bir yazılımcının) yapması gereken bir aktivite. Her seferinde bir blog yazmak istediğimde öncelikle sitenin görünüşü istediğim gibi ayarlamam gerektiğini, altyapının da tamamen tarafımca oluşturulmasının gerektiğini düşünmem gibi sebeplerle bir türlü başlayamadım. Sonunda nasip oldu, artık bu sayfada yazacağım! Blog sayfası için github pages kullanmaktayım, belki bir yazımda bahsederim. Tema için de  [Chirpy](https://github.com/cotes2020/jekyll-theme-chirpy) temasını kullanıyorum. Geliştiren arkadaşın ellerine sağlık, başarılı bir proje olmuş.

&nbsp;&nbsp;&nbsp;&nbsp; Burada ne bulacaksınız? Benim paylaşmayı istediğim, öğrenip hayatıma uygulamaya çalıştığım bilgileri bulacaksınız. Yeri geldiğinde kullanmaktan hoşlandığım bir uygulamayı tanıtacağım, yeri geldiğinde teknik konulardan bahsedeceğim. Bazen bilgisayar biliminden ince konulara değinirken, bazen temel konulardan yazacağın. Yazılarımın içerikleri genellikle bilgisayar dünyasıyla ilişkili olacak. Yazdıklarıma her zaman katılmayabilirsin, bunu benimle paylaşıp *“Hey, İsmail, bak böyle yazmışsın ama bence yanılıyorsun. Şu konuyu atlıyorsun.”* demek istersen her zaman bana yazabilirsin, yazarsan çok sevinirim. Çünkü fikir üzerinde tartışmak, düşünmek fikri, fikir sahibini ve eleştireni geliştirir. Sonuçta beşer şaşar, insanları inanmadığım bilgilerle, ya da yanlış teknik bilgi ile zehirlemek istemem.

&nbsp;&nbsp;&nbsp;&nbsp; Sayfadan öğrendiklerini herhangi bir yerde paylaşmanda bir sakınca görmüyorum, bilgi paylaştıkça anlam kazanır. Aklına gelirse de referans olarak verirsen sevinirim :slightly_smiling_face:
